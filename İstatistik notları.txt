2013 verilerine göre ülkemizde her gün ortalama 2 bin 866 maddi hasarlı ve 442 ölümlü, yaralanmalı trafik kazası gerçekleşiyor. Trafik kazalarının başlıca sebepleri yüzde 88,7 sürücü, yüzde 9 yaya, yüzde 1 yol ve 0,4 yolcu kusurları oluşturmaktadır.

Ülkemizde sanılanın aksine trafik kazalarında en büyük etken alkollü araç kullanımı değil yorgun sürücülerdir. Avrupa’ da trafikte sürücü kaynaklı kazalarda; Uykululuk halinden kaynaklanan kazaların oranı %1-16 iken ülkemizde bu oran %70,02 olmaktadır.

NHTSA(Ulusal Otoyol Trafik Güvenliği Yönetimi) araştırmasına göre ABD’de 1.550’si ölümlü 40.000 yaralanmalı, 56.000 trafik kazasında sürücülerin uyuyakalmasının sebep olduğu belirtilmiştir.

Trafikte ölümlü kazaların %3,6’sı uykululuk ve yorgunluk hali ile ilişkilidir

Sürücüler aşırı hız, hatalı sollama, dikkatsizlik, uykusuzluk, alkollü araç kullanmak gibi nedenlerden dolayı kazalara sebebiyet vermektedirler. Özellikle ağır vasıta ve ticari araç sürücüleri çeşitli nedenlerden dolayı uykusuz ve yorgun bir şekilde trafiğe çıkmaktadırlar. Uykusuzluk sürücünün tepki zamanı, dikkat, algılama, muhakeme ve koordinasyon gibi zihinsel ve psikomotor becerilerini olumsuz yönde etkileyerek sürüş performansını düşürmektedir. Uykulu ve/veya dikkatsiz sürücülerin neden olduğu trafik kazaların önlenmesi için uykulu sürücü tespit sistemleri öne çıkmaktadır

